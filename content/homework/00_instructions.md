
# წესები და ატვირთვის ინსტრუქცია
სემესტრის განმავლობაში ორი ტიპის დავალებები გექნება: კარელის (პირველი თვე) და ვების (დანარჩენი დრო და ფინალური პროექტი). ატვირთვამდე ნახე კონკრეტულის ინსტრუქცია (ვებს დავამატებ მოგვიანებით)

## დავალების ატვირთვის წესი
- დავალებას ტვირთავ კლასრუმზე. კლასრუმზე წერია დავალების დედლაინიც. საიტზე კვირის შეჯამებაში წერია რომელ კვირას უნდა დაიწყო დავალებაზე მუშაობა
- ორივე ტიპის დავალების გაკეთებისას გაქვს წვდომა ტესტებზე. ანუ დავალების გამოგზავნამდე უკვე იცი, აკმაყოფილებს თუ არა შენი კოდი პირობას
- გამოგზავნიდან მაქსიმუმ ერთ საათში მიიღებ დავალების შემსწორებელი პროგრამის უკუკავშირს, რომელიც გეტყვის დავალების შედეგს (ყველა ტესტი გაიარა, ზოგი ტესტი გაიარა, ერორია, ფაილის ფორმატი არასწორია, ა.შ)
- დედლაინამდე რამდენჯერაც გინდა შეგიძლია გამოასწორო შეცდომები (არსებობის შემთხვევაში), **თავიდან გამოაგზავნო** და ისევ მიიღებ უკუკავშირს. ამაზე ქულა არ გაკლდება, არც გაფრთხილებაა საჭირო.
- **სანამ დავალების უკუკავშირის მეილს არ მიიღებ, დავალება არ ითვლება ჩაბარებულად**
- იგულისხმება და ძალიან მნიშვნელოვანია, რომ **მიღებული დავალება უნდა გააკეთო შემდეგ ლექციამდე**

<!—
-   შეგიძლია რომ ატვირთო. ეს შეიძლება დაგჭირდეს ამ მიზეზების გამო:
	+ თუ დავალების გაკეთება გაგიჭირდა, შეიძლება მომავალ ლექციაზე ახალი მასალის გაცნობის შედეგად უფრო გაგიმარტივდეს შესრულება
	+ გაუთვალისწინებელი შემთხვევების (ავადმყოფობა, პირადი პრობლემები, ა.შ) დროს მაინც რომ გქონდეს გაკეთების საშუალება.
- შესაბამისად არ არსებობს დედლაინის ინდივიდუალურად გადატანის საფუძვლები და ეს საკითხი არ განიხილება, გარდა ამ გამონაკლისებისა:
	- რამდენიმე კვირიანი ავადმყოფობა ან სხვა პრობლემა, რომლის შესახებაც ადმინისტრაციამ იცის
	- პირველი რამდენიმე დავალების დაგვიანებით გამოგზავნა შეუძლიათ მობილობით საგნის დაწყების შემდეგ გადმოსულ სტუდენტებს 
—>


## კარელის დავალების ფაილის ატვირთვის ინსტრუქცია
- დავალება უნდა შეიცავდეს start ფუნქციას
- codehs-ზე დავალების შესრულების შემდეგ, კარელის სამყაროს ზედა სივრცეში არის ღილაკი `MORE`. დააჭირეთ ამ ღილაკს და მონიშნეთ `Download`. შემდეგ დააჭირეთ ღილაკს `Download Code as .txt File`. შეინახეთ ფაილი და გადაარქვით სახელი, ისე რომ იწყებოდეს თქვენი მეილის id-ით (@freeuni.edu.ge-ის გარეშე)  და დასასრულში ეწერს `.txt`. მაგალითად `imghv14.txt`. 
- თუ სურვილი გაქვთ, შეგიძლიათ მეილის id-ის შემდეგ რაც გინდათ მიაწეროთ, მაგალითად `imghv14_davaleba1.txt`, მაგრამ ჩვენთვის ამას აზრი არ აქვს. **დავალების სახელში არ შეიძლება სფეისის (გამოტოვების) გამოყენება**. მხოლოდ ლათინური სიმბოლოები, რიცხვები და ქვედა ტირე `_`
- გაითვალისწინეთ, რომ როცა პირობაში წერია, რომ ნებისმიერ სამყაროზე უნდა მუშაობდეს კოდი, შემმოწმებელი პროგრამა შეამოწმებს შემთხვევით შერჩეული ზომის სამყაროებზე. 