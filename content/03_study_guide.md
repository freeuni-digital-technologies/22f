# რჩევები და მითითებები მეცადინეობისთვის
### აქტიურობა აუდიტორიაში
 **არასდროს\* მოგერიდოს** კითხვის დასმა. 
 - ყველასთვის ახალი და რთულია მასალა და თავიდან გამეორება არაა პრობლემა
 - უმარტივესმა კითხვებმა შეიძლება ძალიან საინტერესო თემები გამახსენოს. ზოგადად ლექციების დიდი ნაწილი დატოვებულია თავისუფალი, რომ იმ თემებს ჩავუღრმავდეთ, რომელიც აუდიტორიას დააინტერესებს
- ჩაინიშნე კითხვები და პასუხები, შენიშვნები. თუ ხშირად გამომიგზავნი ხოლმე შეიძლება ბონუს 1-2 ქულა მიიღო. 

(\*)  ადმინისტრაციულ თემებს არ ეხება ეს. პასუხი სავარაუდოდ საიტზე წერია და ლექციაზე ან სემინარზე უფრო პროდუქტიულად სჯობს დრო გამოვიყენოთ

#### ლექციები
- მოსმენისას მთავარია აღიქვა სტრუქტურა და ხშირად დააფიქსირო - რაზეა ლაპარაკი და რატომ. ასე მოსმენით, წრფივი მასალის მაგივრად, სტრუქტურიზებული რუკა იქმნება, რომელშიც უფრო მარტივია ნავიგაცია
- არ გააკეთო ზედმეტად ბევრი ჩანაწერები - მოსმენაში ხელს გიშლის.

#### სემინარები
- არ დაიწყო კოდის წერა სემინარზევე. გეგმა ისეა შედგენილი, რომ მონაწილეობა მიიღო **მსჯელობაში**
- სემინარის დასრულების შემდეგ დამოუკიდებლად გააკეთე სავარჯიშოები და მხოლოდ მერე დაიწყე დავალება

#### დავალებები
- დავალებამდე ყოველთვის გააკეთე სემინარის სავარჯიშოები დამოუკიდებლად.
- დავალების პირობა სემინარის მერევე წაიკითხე, ეს დაგეხმარება დაიწყო **პასიური ფიქრი** პრობლემის გადაჭრაზე და სემინარში გავლილი კოდების დაკავშირება დაიწყო
- დავალება დაიწყე დედლაინამდე რამდენიმე დღით ადრე. ყოველთვის ვერ შეძლებ ამოცანაზე ფოკუსირებას და მნიშვნელოვანია რომ შენს თავს მისცე სივრცე თავიდან საცდელად. 
- ადრე დაწყება იმიტომაცაა მნიშვნელოვანი, რომ იქნება შემთხვევები, როდესაც გაიჭედები რაღაც ნაწილზე, ანუ გექნება კრეატიული ბლოკი. ამ დროს ძალდატანება არაპროდუქტიულია, მხოლოდ **დროს დაკარგავ**. გამოსავალი არის რომ შესვენება აიღო (რამდენიმე საათით ან დღით) და სხვა დროს გააგრძელო.

#### გაცდენა
ყველაფერი ისე არის აწყობილი, რომ პერიოდულად სემინარის გაცდენით ან დავალების დაგვიანებით მარტივად დაეწიო მასალას, მაგრამ რეგულარულად ასე უბრალოდ რამდენჯერმე გაირთულებ საქმეს.


## ციფრული ჰიგიენა
ეს არის ცნება, რაც ნიშნავს ჯანსაღ დამოკიდებულებას ელექტრონულ მოწყობილობებთან და ხელსაწყოებთან. ელემენტარული ფიზიკური წესები სავარაუდოდ გეცოდინება

- 45-50 წუთი გადაბმულად ეკრანთან ყოფნის შემდეგ 10 წუთიანი შესვენება
	- რამდენიმე საათის შემდეგ გრძელი შესვენება
- მეცადინეობისას და აუდიტორიაში **ტელეფონის შენახვა**


### inbox zero
#### email
"inbox zero" არის პროდუქტიულობის ფილოსოფია, რომელიც გულისხმობს იმეილის ინბოქსის მუდმივ გასუფთავებას ისე, რომ არცერთი ან რამდენიმე იმეილი ჩანდეს მხოლოდ.

ყველა შემოსული იმეილი არის აქედან რომელიმე კატეგორია 
- todo - დავალება ან რამე სხვა გასაკეთებელი, რომელიც todo ლეიბლში უნდა გადაიტანო და დაარქივო. როდესაც სამუშაოდ მზად იქნები, უბრალოდ ამ ფოლდერში გადახვალ.
- pinned/active - ლეიბლი აქტიური მიმოწერისთვის, რომელზეც ახლა არ გაქვს რამე გასაკეთებელი, მაგრამ გინდა მარტივად პოვნადი იყოს. 
- notification - ინფორმაცია, რომელიც უბრალოდ ერთჯერადად უნდა გაგეგო და შეგიძლია დაარქივო
- newsletter - რომელსაც არავინ არასდროს კითხულობს და უბრალოდ unsubscribe გააკეთე.

შეგიძლია todo/active-ის გარდა რამდენიმე ლეიბლი დაამატო, მაგრამ ზედმეტად თემატური არა - ჩემი გამოცდილებით არასდროს გამოიყენებ. მაგალითად, მე ასევე ვიყენებ ამ ორ ლეიბლს
- registration - იმისთვის, რომ შევინახო რა საიტებზე ვარ დარეგისტრირებული
- payments/tickets/invoices

#### browser
პერიოდულად გაასუფთავე ლეპტოპის და მობილურის ბრაუზერის თებები
- ის ლინკები, რომლებიც ხშირად გჭირდება, დაამატე bookmark-ებში
- თუ რაღაც ერთჯერადად არის გასაკეთებელი, ან გააკეთე ან note-ებში ჩაინიშნე

### files
- გაასუფთავე Desktop/ და Downloads/
- ის დოკუმენტები, რომლებიც აღარ გჭირდება, გადაიტანე არქივში