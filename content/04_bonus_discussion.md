# ✨ ბონუს დისკუსია/პრეზენტაცია
ზოგიერთი შეხვედრის ბოლო დაეთმობა ხოლმე ტექნოლოგიებსა და მათთან დაკავშირებულ მნიშვნელოვან თემებზე მსჯელობას. დისკუსიებში მომზადებისთვის შესაძლებელია ბონუს ქულების მიღება. **ბონუს ქულები ემატება მხოლოდ შუალედურ შეფასებას და არა გამოცდას** 

!!! Note "მნიშვნელოვანი ინფორმაცია" 
	- პირველი დისკუსიის შემდეგ, გადავწყვიტე ბონუს დისკუსიის და პრეზენტაციის ქულები გავაერთიანო, ასე რომ შესაძლებელი იქნება დისკუსიებისთვის მომზადებაში 10 ქულის დაგროვება
	- განვაახლე დისკუსიისთვის შეფასების სქემა და მოთხოვნები. ეს ცვლილებები არ ეხება პირველი დისკუსიისთვის გამოგზავნილ დოკუმენტებს, მათ შევაფასებ იმის მიხედვით, რა მოთხოვნებიც მანამდე ეწერა. შემდეგ ლექციამდე გადავხედავ წინა კვირას გამოგზავნილ ნაშრომებს და მოგწერთ შეფასებას

## რესურსები
1. [29 ნოემბერი.][1] სოციალური მედიის მოდერაცია და სიტყვის თავისუფლება. დეცენტრალიზილებული სოციალური მედია. data ownership
2. [14 დეკემბერი][2]რა გავლენას ახდენს სოციალური მედია საზოგადოების შეხედულებებზე, და რატომ. როგორ შეგვიძლია ამას გავუმკლავდეთ


## FAQ
### როგორ მოვემზადო?
თითოეული დისკუსიის წინ ამ გვერდზე დაემატება თარიღი ბმულით. ამ ბმულზე იპოვი სხვადასხვა რელევანტურ რესურსებს. გაეცანი მათ და გაანალიზე შემდეგნაირად:

- რა იყო შენთვის ყველაზე საინტერესო
- რას ეთანხმები/არ ეთანხმები
- კითხვები
	- რა იყო გაუგებარი (შეგიძლია დამოუკიდებლადაც მოიძიო პასუხები)
	- დამატებით რაზე იმსჯელებდი
- მოიძიე სხვა წყაროები, რომელიც უარყოფს მოყვანილ არგუმენტებს ან ამატებს ახალ პერსპექტივას

Google doc-ზე მოამზადე მოკლე დოკუმენტი, რომელშიც ამ ყველაფერს ჩაინიშნავ (ნაპოვნი ინფორმაციის ჩათვლით)

რესურსებში სტატიების გარდა დამატებული იქნება ხოლმე სხვა ფორმატის ბმულებიც. 

- ფორუმის დისკუსია: წაიკითხე მსჯელობა, მოიძიე უცხო ტერმინები, გაანალიზე მთავარი არგუმენტები
- პროდუქტის/აპლიკაციის საიტი: შეეცადო გაიგო რას ღირებულებებს წარმოადგენს ეს კომპანია და რა მნიშვნელოვანი 
- ზოგჯერ შეიძლება პოდკასტიც შეგხვდეს. მეტწილად რეკრეაციული, დაწვრილმანებული გარჩევისთვის ნაკლებად. იდეალურია მგზავრობისას მოსასმენად და ფართო წარმოდგენის ჩამოსაყალიბებლად.

### ყველა რესურსს უნდა გავეცნო?
არა, ამის მოლოდინი არ მაქვს. შენ თვითონ გადაწყვიტე, რომელ რესურსს/რესურსებს გაეცნობი და რამდენად სიღრმისეულად. იდეალურ შემთხვევაში, ზედაპირულად გადახედე და აირჩიე, **საკითხი**, რომელიც ყველაზე მეტად გაინტერესებს. შემდეგ ამაზე მოამზადე დოკუმენტი, რამდენიმე რესურსის დახმარებით. თუმცა დისკუსიაში პროდუქტიული მონაწილეობა შეიძლება მხოლოდ ზედაპირული გადახედვითაც მიიღო.

### შეიძლება, მომზადების გარეშე დავესწრო?
რა თქმა უნდა, რაც მეტი მონაწილე იქნება მით უკეთესი. სხვების პერსპექტივას რომ გაეცნობი, სხვა დისკუსიისთვის უკეთ მოემზადები და მომავალში შეფასებასაც მიიღებ

### როგორ ფასდება?
დისკუსიის ქულის მთავარი კომპონენტია წინასწარ გამოგზავნილი დოკუმენტი. მნიშვნელოვანი კრიტერიუმები: 

- არ უნდა იყოს სტატიების **თარგმანი**, არამედ შენს მიერ **მოკლედ** ჩამოყალიბებული შეხედულებები და დასკვნები
- დოკუმენტის მაქსიმუმალური ზომა არის 1 გვერდი
- დედლაინი იქნება ხოლმე წინა საღამო, დისკუსიის დღეს და შემდეგ აღარ მიიღება დოკუმენტი. **დოკუმენტი უნდა ატვირთო კლასრუმზე**

თუ შენი ნამუშევარი ამ კრიტერიუმებს დააკმაყოფილებს, შეფასდება 1-5 ქულით. შეფასებისას გავითვალისწინებ:

- რამდენად ფართოდ გაეცანი რესურსებს
- როგორ/რის მიხედვით დააკავშირე საკითხები ერთმანეთთან
- რამდენად უნიკალური/ნიუანსური შეხედულება გაქვს ჩამოყალიბებული
- მოიძიე თუ არა დამატებითი ინფორმაცია

სხვადასხვა კვირებში მიღებული ქულები დაჯამდება სემესტრის ბოლოს. არაა აუცილებელი ყველა დისკუსიაზე სრულყოფილი 5 ქულიანი ნაშრომი წარმოადგინო, შეგიძლია რამდენჯერმე მიიღო მონაწილეობა და დააგროვო ქულები.  **მაქსიმალური შეფასება სემესტრის განმავლობაში არის 10 ქულა**

### როდის ჩატარდება ხოლმე?
როგორც წესი, შეხვედრის ბოლო ნაწილში (ბოლო ნახევარი საათი). კონკრეტულ თარიღებს და დროს წინასწარ დავწერ ხოლმე კვირის შეჯამებაში

[1]:	https://raindrop.io/iarigby/digital-technologies-28610558/search/sort=-sort&perpage=30&page=0&search=%23discussion1
[2]:	https://raindrop.io/iarigby/digital-technologies-28610558/search/sort=-sort&perpage=30&page=0&search=%23discussion2